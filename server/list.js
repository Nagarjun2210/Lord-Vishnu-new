
	const content = [
		"நமது விளக்கம் : 1. தீ வைப்பவன் 2.விஷம் கொடுப்பவன் 3. ஆயுதம் எடுத்துக் கொண்டு கொல்ல வருபவன். 4. பிறர் செல்வத்தை பறித்துக் கொள்பவன். 5. நிலத்தை பறித்துக் கொள்பவன் 6. பிறர் மனைவியை பறிப்பவன். இந்த ஆறுபேரும் ஆததாயி எனப்படுவர். துரியோதனன் அவனது தம்பிகள் மற்றும் அவனின் குற்றங்களுக்கு உடந்தையாக இருந்தவர்கள், அவர்களை யெல்லாம் கிருஷ்ணர் \"ஆததாயிகள்\" என்று கூறுகிறார்.\nஆகவே இது போன்ற ஆததாயிகளுக்கு நாம் கெடுதல் செய்தால் நமக்கு எந்த பாவமும் ஏற்படாது. எப்போதும் பாவம் செய்து கொண்டு இருப்பவர்களின் மீது நாம் எந்த வித கருணையும் காட்ட வேண்டியதில்லை. ஆததாயிகளுக்கு நாம் உதவி செய்வதால் அவர்கள் செய்யும் பாவங்கள் நம்மையும் வந்து அடையும்\n1. பாண்டவர்கள் அரக்கு மாளிகையில் இருக்கும் போது அவர்களை கொல்வதற்கு துரியோதனன் அரக்கு மாளிகைக்கு தீ வைத்தான். அதை பாண்டவர்கள் முதலிலேயே அறிந்து இருந்ததால் பாண்டவர்கள் அரக்கு மாளிகையில் இருந்து உயிர் பிழைத்து விட்டனர்.\n2. பாண்டுவின் மகன் பீமன் மிகப்பெரிய பலசாலியாக இருந்தான். ஆகவே அவன் மீது பொறாமை கொண்ட துரியோதனன் பீமனை எப்படியாவது கொன்று விட வேண்டும் என்று நினைத்தான் ஆகவே பீமன் சாப்பிடுவதற்காக வைத்து இருந்த உணவில் துரியோதன கூட்டத்தினர் விஷத்தை கலந்து விட்டனர். கடவுளின் செயலால் பீமன் உயிர் பிழைத்துக் கொண்டான்.\n3. அமைதியாக வாழ்ந்து கொண்டு இருந்த பாண்டவர்களை துரியோதனன் சூதாட்டத்திற்கு அழைத்தான். கௌரவர்களுடன் விரோதம் வேண்டாம் என்று நினைத்த யுதிஷ்டிரன் துரியோதனனுடன் சூதாடினார். அப்போது நயவஞ்சகனான சகுனி துரியோதனனுக்காக பகடை காய்களை உருட்டினான். சூதாட்டத்தில் பாண்டவர்கள் தோற்றுவிட்டனர். ஆகவே பாண்டவர்கள் தங்கள் நாட்டை இழந்து 13வருடம் காட்டிற்குச் சென்றனர். இவ்வாறு துரியோதனன் பாண்டவர்களின் நாட்டை பறித்துக் கொண்டான்.\n5. துரியோதனனின் தம்பியாகிய துட்சாதனன். பாண்டவர்களின் மனைவியாகிய திரௌபதியின் சேலையைப் பிடித்து இழுத்து அவமானப்படுத்தினான். அப்போது கிருஷ்ணரின் அருளால் திரௌபதியின் மானம் காப்பாற்றப்பட்டது. மேலும் ஒரு முறை துரியோதனனின் கூட்டாளியான ஜெயரத்தன் திரௌபதியை கடத்திச் செல்ல முயன்றான்.\n6. இவ்வளவு குற்றங்களை புரிந்து துரியோதனனும் அவனது கூட்டத்தினரும் இப்போது ஆயுதங்களை எடுத்துக் கொண்டு பாண்டவர்களை கொல்ல தயாராக வந்து இருக்கின்றனர்.\nஆகவே இது போன்ற கொடிய குற்றம் புரிந்து வரும் துரியோதனனின் கூட்டத்தை கிருஷ்ணர் ஆததாயிகள் என்று குறிப்பிடுகிறார்.",
		"அர்ஜுனன் : \"கிருஷ்ணா எங்களின் தந்தையாகிய பாண்டுவும், கெளரவர்களின் தந்தை ஆகிய திருதராஷ்டிரனும் உடன் பிறந்த சகோதரர்கள். ஆகவே பாண்டவர்களாகிய நாங்களும். கௌரவர்களாகிய துரியோதன கூட்டமும் ஒரே குலத்தைச் சேர்ந்தவர்கள். நான் போர் புரிவதால் எங்கள் குலம் அழிந்து போகும். எவன் தன் குலத்தை அழிக்கிறானோ அவன் கொடிய பாவி. ஆகவே நான் அவர்களை கொல்ல விரும்பவில்லை. குடும்பத்தினரை கொல்வதால் எனக்கு இந்த உலகத்திலோ அல்லது மேல் லோகத்திலோ எந்த நன்மையும் கிடைக்கப் போவதில்லை. மேலும் எனது பாசத்திற்குரிய தாத்தர்வாகிய பீஷ்மரும், மாமா சல்லியனும், மதிப்புக்குரிய ஆசிரியர் துரோணரும், கிருபரும், அங்கே இருக்கின்றனர். ஆகவே நான் போர் புரிய விரும்பவில்லை\"\nகிருஷ்ணர்: \"அர்ஜுனா. குலம் நாசம் என்பது உங்கள் இருவருக்கும் பொதுவானது. இந்தக் குல நாசத்தைப் பற்றி துரியோதனன் மற்றும் கௌரவர்கள் யாரும் கவலைப்படவில்லை. மேலும் கௌரவர் படையில் இருக்கும், பீஷ்மர் துரோணர், கிருபர், சல்லியன் முதலியவர்களும் போருக்கு தயாராகவே இருக்கிறார்கள். அப்படி இருக்கும் போது நீ மட்டும் ஏன் குலநாசத்தைப் பற்றி கவலைப்படுகிறாய்.''",
		"அர்ஜுனன்: \"பீஷ்மர், துரோணர், கிருபர், முதலியவர்கள் அஸ்தினாபுரத்து அரண்மனையில் வசித்து வருபவர்கள். அவர்கள் அனைவரும் அஸ்தினாபுரத்து அரண்மனைக்கு கட்டுப்பட்டவர்கள். ஆகவே அவர்கள் கௌரவ படையில் சேர்ந்து உள்ளனர். எங்கள் மாமாவாகிய சல்லியன் வாய் தவறி துரியோதனனுக்கு வாக்குறுதி கொடுத்து விட்டார். ஆகவே அவரும் கௌரவ படையில் சேர்ந்து விட்டார். இவர்கள் எல்லாம் தர்மம் தெரிந்தவர்கள். காலத்தின் கட்டாயத்தால் கௌரவர்களின் கூட்டத்தில் சிக்கிக் கொண்டு உள்ளனர்.\nஆனால் பேராசையினால் அறிவை இழந்த கௌரவர்கள், குல நாசத்தினால் ஏற்படும் குற்றத்தைப் பற்றியோ, நண்பர்களுக்கும், உறவினர்களுக்கும் ஏற்படப் போகும் அழிவைப் பற்றியும் கவலைப்படவில்லை. பேராசை பிடித்தவர்களுக்கு மனதில் உள்ள நீதியும் தர்மமும் அழிந்து விடும் இவர்கள் போரினால் ஏற்படும் நன்மை தீமைகளைப் பற்றி கவலைப்படவும் மாட்டார்கள்.\"\n\"இருபடைகளிலும் ஒன்று கூடியிருக்கும் உறவினர்கள் நண்பர்கள் எல்லாம் ஒருவருக்கொருவர் விரோதம் டாராட்டி ஒருவரை ஒருவர் வெட்டிக் கொல்வது எவ்வளவு பயங்கரமான பாவம். பேராசை பிடித்தவர்கள் இதையெல்லாம் சிந்திக்க மாட்டார்கள்.\"\n''ஆனால் கிருஷ்ணா நாம் பேராசையினால் அறிவை இழக்க வில்லையே, குல நாசத்தினால் ஏற்படும் பாவம் எனக்கு நன்றாகத் தெரிகிறது. அப்படி தெரிந்தும் கூட நாம் பாவச்செயலில் ஏன் ஈடுபட வேண்டும்? இதை நினைத்து நாம் போரில் இருந்து விலகி விடுவதுதான் நல்லது என்பது என் கருத்து.''\n\"பல காலமாக பல தலைமுறைகளாக இருந்து வரும் குல கட்டுப்பாடுகள் அழிந்துவிடும் அப்படி கட்டுப்பாடுகள் அழிந்துவிட்டால் நமது குலத்தில் தர்மங்கள் அழிந்து அதர்மங்கள் தலை தூக்கிவிடும். அப்போது சிறுவர்களும், பெரியவர்களும் ஒருவருக்கொருவர் பாசம் இல்லாமல் இருப்பார்கள். கணவன் மனைவியை மதிக்க மாட்டான். மனைவி கணவனை மதிக்க மாட்டாள். ஆண் பெண் உறவில் கட்டுப்பாடுகள் இல்லாமல் போகும்.\"\n\"குலநாசம் அடைந்தால் அந்த குலத்தில் பிறந்தவர்கள் எல்லாம் பலவித பாவச் செயல்களில் ஈடுபடுவார்கள். பிறகு பயங்கர நரகங்களில் வீழ்ந்து எமனுடைய தண்டனைகளை அனுபவிப்பார்கள். ஆகவே பெரும் அழிவை உண்டாக்கக்கூடிய இந்த போரை நான் விரும்பவில்லை\" இவ்வாறு அர்ஜுனன் கிருஷ்ணரிடம் கூறினான்.\nநமது விளக்கம்\nபேராசை: ஒரு மனிதனின் மனதில் பேராசை\nகுடிபுகுந்து விட்டால் அவன் எப்படிப்பட்ட பாவங்களையும் செய்வதற்கு துணிந்து விடுவான். அப்படி பேராசை உள்ளவனின் மனதில் கொடிய எண்ணங்கள் இருக்கும். மேலும் அவன் உற்றார். உறவினர், நண்பர்களைப் பற்றி சிறிதும் கவலைப்பட மாட்டான். தனது தேவைக்காக பல கொடிய பாவங்களை சிறிதும் வெட்கம் இல்லாமல் செய்வான்.\nகுலநாசம்:\nஒருவனின் குடும்ப உறுப்பினர்களுக்கும் அவனது உறவினர்களுக்கும் அழிவு ஏற்பட்டால் அது குலநாசம் என்று பெயர். பெற்றோர் இல்லாத பிள்ளைகள், பிள்ளைகளை இழந்த பெற்றோர், கணவனை இழந்த மனைவி, மனைவியை இழந்த கணவன், பெரியோர்களை இழந்த குடும்பம் இது போன்ற நிலைகள் ஏற்படுவது குலநாசம் ஆகும்.\nஇப்படி குலநாசம் ஏற்படுவதால் அந்தக் குடும்பத்தில் கட்டுப்பாடுகள் இல்லாமல் அவரவர் இஷ்டத்திற்கு பாவ செயல்களில் ஈடுபடுவார்கள். அப்போது பாவங்கள் சூழ்ந்து கொண்டு அந்த குலம் சிதறி உருத்தெரியாமல் போய்விடும். ஆகவே இது போன்ற குல நாசத்திற்கு காரணமாக இருப்பவர்கள் பெரும் பாவி என்று கருதப்படுவார்கள்.",
		"கிருஷ்ணர்: \"அர்ஜுனா. இப்போது நாம் இருப்பது போர்க்களம். போர்க்களத்திற்கு வந்துவிட்ட பிறகு போர் புரிவது தான் உன்னை போன்ற ஷத்திரிய வீரனின் கடமை. இப்போது உனக்கு ஏற்பட்டு இருக்கும் இந்த மனப்பாங்கை சான்றோர்கள் ஏற்க மாட்டார்கள். புத்திசாலியான நீ இந்த நேரத்தில் கோழைத்தனத்தை எப்படி அடைந்தாய்? நீ இப்போது போர் செய்யாமல் இருந்தால் அது உன் புகழை கெடுக்கும். உனக்கு சொர்க்கமும் கிடைக்காது.''\n\"நீ எதரிகளுக்கு பயத்தை உண்டாக்குபவன். சக்தி வாய்ந்த பல அரசர்களை நீ எளிதாக தோற்கடித்தவன். நீ போருக்கு அஞ்சும் கோழைகளைப் போல பேசாதே. இது போன்ற பேச்சும், கோழைத்தனமும் உன்னைப் போன்ற மாவீரனுக்கு ஏற்றதல்ல. ஆகவே உடனே எழுந்து போருக்காக நிமிர்ந்து நில்,\"\nஅர்ஜுனன்: \"கிருஷ்ணா நானோ போரினால் உண்டாகப் போகும் குலநாசத்தைப் பற்றி கவலைப்படுகிறேன். நீங்களோ போர்புரிவது தான் எனது கடமை என்று கூறுகிறீர்கள். அப்படி நான் எனது கடமையை செய்வதால் அதன் பலன் தீமையாக அல்லவா முடியும்.\"\nகிருஷ்ணன்: \"அர்ஜுனா ஒருவன் தனது கடமையை செய்யும் போது அதனால் உண்டாகும் நன்மை தீமைகளைப் பற்றி கவலைப்படக்கூடாது .நீ உனது கடமையை செய்வதற்கு மட்டும் தான் உரிமை இருக்கிறது. நீ உன் கடமையைச் செய்வதால் உண்டாகும் நன்மை தீமைகளில் உனக்கு எந்த உரிமையும் இல்லை. ஆகவே நீ உன் கடமையை செய் பலனை எதிர்பார்க்காதே.\"\nவிளக்கம் : ஒருவன் தனது கடமையை செய்யும் போது அதன் பலனை எதிர்பார்த்து கொண்டு இருக்கக் கூடாது. கடமையை செய்வது மட்டும்தான் நமது வேலை. அதற்கு உண்டான பலனை கொடுப்பது இறைவன் செயல். யார் யாருக்கு எப்போது எதை கொடுக்க வேண்டும் என்று இறைவனுக்கு தெரியும் அந்த இறைவனின் செயலை யாராலும் தடுக்க முடியாது. அதுவே கடமையை மட்டும் ஒழுங்காக செய்யும் போது அதனால் உண்டாகும் நன்மை தீமைகளைப் பற்றி நாம் கவலைப்படக்கூடாது. சிறு முயற்சிகள் கூட பெரிய ஆபத்தில் இருந்து நம்மை காப்பாற்றி விடும்.\nஅர்ஜுனன்: \"கிருஷ்ணா, துரியோதனனின் படையில் துரோணாச்சாரியார், கிருபாச்சாரியார் போன்ற குருமார்களும், பீஷ்மர், பூரிசிரவஸ், சல்லியன் போன்ற மதிப்பு மிக்க பெரியவர்களும் இந்த போரில் தங்கள் உயிரை விடுவதற்காக வந்து இருக்கிறார்களே, இந்த மதிப்பு மிக்க பெரியவர்களும், உறவினர்களும் இல்லாமல் நான் இந்த நாட்டைப் பிடித்தால் எனக்கு எந்த நன்மையும் உண்டாகாது. நான் இங்கு எனக்காக நாட்டையும் சுகபோகங்களையும் விரும்பவில்லை.''\n\"கிருஷ்ணா நான் எனது கோழைத்தனத்தால் மிகவும் குழப்பமாக இருக்கிறேன்.எது நல்லது எது கெட்டது என்று எனக்கு புரியவில்லை ஒரே குழப்பமாக உள்ளது. நான் உங்களுடைய சீடன். நான் உங்களை சரணடைகிறேன் எனக்கு தகுந்த அறிவுரைகளை நீங்கள் தான் கூற வேண்டும்.\"",
		"கிருஷ்ணர்: \"அர்ஜுனா, ஒரு மனிதன் பிறக்கும் போதே அவனின் மரணத்திற்கு உண்டான நாளும் முடிவு செய்யப்படுகிறது. சிலர் குழந்தைப் பருவத்தில் மரணம் அடைகின்றனர். சிலர் வாலிபப் பருவத்தில் மரணம் அடைகின்றனர். சிலர் திருமணம் முடிந்தவுடன் மரணம் அடைகின்றனர். சிலர் வயதான பிறகு மரணம் அடைகின்றனர்.\n\"எல்லோரும் ஒரே மாதிரி மரணம் அடைவதில்லை. மனிதனும் மற்ற உயிரினங்களும் பலவிதமான முறையில் மரணம் அடைகின்றனர். நோயினாலும், நீரினாலும், நெருப்பினாலும், பட்டினியினாலும், கொலை மற்றும் தற்கொலைகளாலும், மிருகங்களால் தாக்கப்பட்டும் மரணம் ஏற்படுகிறது.\"\n'யார் யாருக்கு எப்போது எப்படி மரணம் ஏற்படும் என்பது பிறக்கும் போதே முடிவு செய்யப்படுகிறது. ஆகவே போர் வீரர்கள் போரில் மரணம் அடைவது என்பது ஒரு வியப்பான விஷயம் இல்லை.\"\nஅர்ஜுனன்: \"கிருஷ்ணா. எல்லோர் மரணமும் ஏற்கனவே முடிவு செய்யப்பட்டது என்றால் நான் ஏன் போரில் ஈடுபட வேண்டும்? எனது உறவினர்களின் மீது நாள் அம்புகளை ஏவி விட வேண்டும்?\"\nகிருஷ்ணர்: \"அர்ஜுனா. நான், எனது என்ற அகந்தையை ஒழித்து விடு. நீ போர் புரிவதால் நீ யாரையும் கொல்லப்போவது இல்லை. நீ வெறும் கருவி தான். உன்னை இயக்குபவன் நான். அம்புகளை விடுவது மட்டும் தான் உனது வேலை. அப்போது யார் மரணம் அடைவார்கள். யார் பிழைப்பார்கள் போன்ற செயல்கள் எல்லாம் அவரவர் விதியின் படிதான் நடக்கும்.''\n\"இப்போது இந்த போரில் கொல்லப்பட போகிறவர்கள் எல்லோரும் ஏற்கனவே என்னால் கொல்லப் பட்டவர்கள். நீ காணும் காட்சிகள் எல்லாம் வெறும் மாயை உருவங்கள். எல்லோரும் பலமுறை அழிந்து பலமுறை தோன்றியவர்கள். அர்ஜுனா, நீயோ உனது பாண்டவர் படைகளோ அல்லது கௌரவர் படைகளோ யாரும் யாரையும் கொல்லப் போவது இல்லை உடல் அழியக் கூடியது. ஆனால் ஆன்மாவை யாராலும் அழிக்க முடியாது.",
		"அர்ஜுனன்: \"உடல் என்றால் என்ன? ஆன்மா என்றால் என்ன?\"\nகிருஷ்ணர்: \"நமது உடலை மறைப்பதற்கு பல வித ஆடைகளை நாம் உடுத்துகிறோம். ஆகவே அந்த ஆடைகளுக்குள் நமது உடல் இருக்கிறது. அதே போல் நமது உடலுக்குள் ஆன்மா இருக்கிறது. நமது ஆடைகள் கிழிந்து விடும் போது நாம் வெவ்வேறு ஆடைகளை உடுத்திக் கொள்கிறோம்.''\n\"அதே போல் உடல் அழியும் போது ஆன்மாவானது வேறு ஒரு உடலில் புகுந்து கொள்ளும் உடல் அழிந்து விடுவதால் ஆன்மா கவலைப்படுவது இல்லை. ஆன்மா புதுப்புது உடல்களில் மாறிக் கொண்டே இருக்கும்.''\nஅர்ஜுனன்: \"கிருஷ்ணா மனிதன் பழைய துணிகளை கழட்டி விட்டு புதிய துணிகளை உடுத்தும் போது அது அவனுக்கு மகிழ்ச்சியாக இருக்கிறது. ஆனால் ஆன்மா பழைய உடலை விட்டு புதிய உடலை சேரும் போது மனிதனுக்கு துன்பமாக இருக்கிறதே.\"\nகிருஷ்ணர்: \"பழைய உடலை விடுவதும் புதிய உடலை சேருவதும் சாதாரண மனிதனுக்கு துன்பமாகத் தான் இருக்கும். ஆன்மாவின் தத்துவம் புரிந்தவர்களும், ஞானிகளும் இதனால் வருத்தம் அடையமாட்டார்கள்.\"\n\"ஒரு குழந்தையின் தாய் அந்த குழந்தையின் பழைய ஆடைகளை நீக்கிவிட்டு புதிய ஆடைகளை அணிவிக்கிறார். அப்போது அந்த குழந்தை அழுவதைப் பற்றி தாய் கவலைப்படுவதில்லை. அதே போல் கடவுள் நமது ஆன்மாவை புதிய உடலில் புகுத்தும் போது மனிதன் துன்பப்படுவதைப் பற்றி கடவுள் கவலைப்படுவதில்லை.\"\nஅர்ஜுனா: \"இந்த ஆன்மா எல்லோருடைய உடலிலும் எப்போதும் கொல்லப்பட முடியாது ஆகவே நீ எந்த உயிரினங்களுக்காகவும் வருத்த வேண்டியது இல்லை. எல்லா உயிரினங்களிலும் இருப்பது ஒரே ஆன்மா தான் உடல்கள் வேறுபட்டு இருப்பதால் அவை வெவ்வேறு தோற்றமாக நமக்கு தெரிகிறது. அர்ஜுனா ஒரு ஷத்திரிய வீரன் தர்மத்திற்காக போராடுவதைவிட மேன்மையான விஷயம் வேறு எதுவும் இல்லை.\"\nஅர்ஜுனன்: \"இந்த போரினால் எனக்கு எப்படி மேன்மை கிடைக்கும்?.\"\nகிருஷ்ணர்: \"அர்ஜுனா நீயாகவே இந்த போரை விரும்பி தேடிப் போகவில்லை. கௌரவர்களிடம் சமாதானம் செய்து கொள்வதற்காக நீங்கள் பலமுறை முயற்சி செய்தீர்கள்.\"\n\"சூதாட்டத்தின் ஒப்பந்தப்படி நீங்கள் பதிமூன்று வருடம் காட்டுக்கு சென்றீர்கள். அந்த பதிமூன்று வருடம் முடிந்த பிறகு துரியோதனன் உங்கள் நாட்டை திருப்பி கொடுத்திருக்க வேண்டும். ஆனால் துரியோதனன் உங்கள் நாட்டை திருப்பி கொடுக்க மறுத்துவிட்டான். உங்களுக்காக நானும் அவனிடம் தூது சென்றேன். அப்போது கூட துரியோதனன் பாண்டவர்களுக்கு ஊசிமுனை நிலம் கூட கொடுக்க முடியாது என்று கூறிவிட்டான.''\n\"ஆகவே வேறு வழி இல்லாமல் தானே நீங்கள் போருக்கு தயாரானீர்கள். நீங்கள் போரை விரும்பவில்லை. கெளரவர்கள் தான் போரை விரும்பினார்கள். இந்த போருக்கு முழு காரணமும் கௌரவர்கள்தான். ஆகவே நீ யுத்தம் செய்வதில் எந்த தவறும் இல்லை. உங்கள் பக்கம் நியாயமும் தர்மமும் இருக்கிறது. ஆகவே நீ யுத்தம் புரிந்து மரணம் அடைந்தாலும் நீ நேராக சொர்க்கம் சென்று விடுவாய்\".\n\"நீ போர் செய்யாவிட்டால் உன் புகழ் அழிந்து விடும். நீ செய்ய வேண்டிய கடமையில் இருந்து தவறினால் உனக்கு மிகுந்த பாவம் வந்து சேரும். ஆகவே இந்த போரில் இருந்து பின் வாங்குவது முற்றிலும் தவறானது. ஆகவே நீ இரட்டை நிலைகளுக்கு ஆட்படாமல் உள் செய்வாயாக.\" கடமையை",
		"அர்ஜுனன்: \"இரட்டை நிலைக்கு ஆட்படுதல் என்றால் என்ன?\"\nகிருஷ்ணர்: \"வெற்றி - தோல்வி, இன்பம் - துன்பம், மானம் - அவமானம். லாபம் - நஷ்டம், புகழ்ச்சி -இகழ்ச்சி போன்ற நிகழ்ச்சிகள் எல்லாம் இரட்டை நிலைகள் ஆகும். நமக்கு வெற்றி கிடைக்குமா தோல்வி கிடைக்குமா, இதில் இன்பம் இருக்குமா அல்லது துன்பம் இருக்குமா, இதில் நமக்கு லாபம் கிடைக்குமா, நஷ்டம் ஏற்படுமா. இதில் நமக்கு புகழ்ச்சி இருக்குமா அல்லது இகழ்ச்சி கிடைக்குமா? இது போன்ற நிகழ்ச்சிகளை நம் மனதில் நினைத்துக் கொண்டு குழப்பம் அடைந்தால் எதையும் நாம் ஒழுங்காக செய்ய முடியாது.\"\n''வெற்றியை நினைத்து மகிழ்ச்சி அடையக்கூடாது. தோல்வியைக் கண்டு வருத்தம் அடையவும் கூடாது. மகிழ்ச்சி, துயரம், விருப்பு. வெறுப்பு . போன்றவற்றை நம் மனதில் நினைத்துக் கொண்டு இரட்டை நிலைகளுக்கு ஆளாகக்கூடாது. அர்ஜுனா இந்த மூன்று உலகங்களிலும் நான் செய்ய வேண்டிய கடமைகள் எதுவும் இல்லை. அப்படி எனக்கு கடமைகள் இல்லையென்றாலும் எனக்கென்று சில கடமைகளை ஏற்படுத்திக் கொண்டு அதை கவனத்துடன் செய்து கொண்டு வருகிறேன்.''\nஅர்ஜுனன்: \"கிருஷ்ணா நீங்களாகவே ஏன் கடமைகளை ஏற்படுத்திக் கொண்டு அதை செய்து வருகிறீர்கள்?\"\nகிருஷ்ணர்: \"மனிதர்கள் எல்லாவிதங்களிலும் என்னுடைய வழியை பின்பற்றி வருகிறார்கள். ஆகவே மனிதர்களுக்கு நல்வழியை காட்டுவதற்காக நான் பல கடமைகளை செய்ய வேண்டியுள்ளது. அப்படி நான் என் கடமையை செய்யாவிட்டால் மனிதர்கள் சீர்குலைந்து போய் விடுவார்கள்.\"\nஅர்ஜுனன்: \"நான் கடமைகளை செய்யாவிட்டால் சாஸ்திரங்களில் விதிக்கப்பட்ட விதிமுறைகள் எல்லாம் வீணானவை என்று நினைத்து மற்றவர்கள் என்னை பின்பற்றி அவற்றை செய்யாமல் விட்டு விடுவார்கள். மக்கள் விருப்பு வெறுப்புகளுக்கு ஆட்பட்டு மனம் போனபடி கெட்ட செயல்களில் இறங்கி விடுவார்கள். ஒருவன் செய்வதை மற்றவனும் பின்பற்றுவான். பிறகு எல்லோரும் சுயநலம் உள்ளவர்களாகவும் கெட்ட நடத்தை உடையவர்களாகவும் கட்டுமீறி போய்விடுவார்கள். ஒருவன் மற்றவனுக்கு கேடு விளைவிப்பான். பிறகு மனிதர்களிடம் தர்மம் முழுவதும் அழிந்துவிடும். இதன் பயனாக மனித பிறவியே சீர்குலைந்து சிதறிப்போகும். ஆகவே நான் மக்களுக்கு வழிகாட்டவே எனது கடமைகளை செய்து வருகிறேன். ஆத்மவான்கள் தன் கடமையை சிறப்பாக செய்வார்கள்.\"\nஅர்ஜுனன்: \"ஆத்மவான் என்றால் என்ன?\"\nகிருஷ்ணர்: \"அர்ஜுனா, எவன் தன் மனதை தன் கட்டுப்பாட்டில் வைத்து இருக்கிறானோ அவனே ஆத்மவான் ஆவான். எவனுடைய மனம் அவனின் கட்டுப்பாட்டில் இல்லையோ அது அவனின் மனம் இல்லை. மனதை தன் கட்டுப்பாட்டில் வைத்து இருப்பவன் பல சாதனைகளை புரிவான். மனதையும் ஆசைகளையும் அடக்குபவன் ஸ்திதப்ரக்ஞன் என்று அழைக்கப்படுகிறான்''\nவிளக்கம்\nஒரு மனிதனுக்கு மனக்கட்டுப்பாடு என்பது மிக முக்கியம். மனதை கட்டுப்படுத்தாதவன் பல துன்பங்களை அனுபவிப்பான். மனக்கட்டுப்பாடு இல்லாதவன், கோபம், கலகம்,சோம்பல், கடமையை செய்ய மறத்தல். திருட்டு. மது அருந்துதல். புகைபிடித்தல், அளவுக்கு அதிகமாக செலவு செய்தல் போன்ற பல தீய வழிகளில் ஈடுபடுவான்.\nஒருவன் வாழ்க்கையில் வெற்றி பெற வேண்டுமானால் முதலில் அவன் அவனின் மனதை வெற்றி கொள்ள வேண்டும். நமது மனம் நமது கட்டுப்பாட்டில் இருக்க வேண்டும். அவ்வாறு நமது மனம் கட்டுப்பாட்டில் இல்லையென்றால் நாம் பல துன்பங்களை அனுபவிக்க வேண்டி இருக்கும். இதையே திருவள்ளுவர் மனத்தின்மை வினைத்தின்மை என்று கூறுகிறார். நமது மனம் உறுதியாக இருக்கும் போது நமது செயலும் உறுதியாக இருக்கும்.",
		"அர்ஜுனன்: \"கிருஷ்ணா ஸ்திதப்ரக்ஞர்களைப் பற்றி நான் தெரிந்து கொள்ள விரும்புகிறேன்.\"\nகிருஷ்ணர் . \"ஸ்திதப்ரக்ஞர்களின் உள்ளத்திலும், சொல்லிலும், செயலிலும் அவர்களுக்கு பற்று, பயம். கோபம். விரோதம் இருக்காது. எந்த நிலையிலும் எது நடந்தாலும் அவனுடைய உள்ளத்தில் எந்தவித பற்றும் உண்டாகாது. அவர்களின் பேச்சிலும் செயலிலும், அமைதியும், செல்வத்தை அடைந்தாலும் பெருகும் செல்வத்தை இழந்தாலும் அதனால் மகிழ்ச்சியோ துயரமோ அடைய மாட்டார்கள். ஸ்திதப்ரக்ஞர்கள் இன்பத்திலும். துன்பத்திலும். எப்போதும் அமைதியாகவே இருப்பார்கள். அவர்களுக்கு எப்போதும் கோபம் வராது.''\nஅர்ஜுனன்: \"கிருஷ்ணா எப்படிப்பட்ட மனிதர்களுக்கு கோபம் வருகிறது?\"\nகிருஷ்ணர்: \"ஆசையினால் அறிவை இழந்தவர் களுக்குத்தான் கோபம் வரும். ஒரு மனிதனுக்கு தான் விரும்பிய பொருள், தான் ஆசைப்பட்ட பொருள் கிடைக்காத போதும், தான் விரும்பிய செயல்கள் நடக்காத போதும், தன்னைத்தானே உயர்வாக நினைத்துக்கொண்டு கர்வம் கொண்டு இருப்பதாலும் கோபம் வருகிறது. நாம் நினைப்பதுதான் நடக்க வேண்டும் என்ற எண்ணம் இருக்கக் கூடாது அப்படிப்பட்ட மனிதர்களுக்கு ஏமாற்றம் உண்டாகும் போது துயரமும் கோபமும் உண்டாகும்\".\n\"ஒரு மனிதனுக்கு கோபம் உண்டாகும் போது அறிவின்மை ஏற்படும். அறிவின்மையால் நினைவு தடுமாற்றம் ஏற்படும். நினைவு தடுமாற்றம் ஏற்படும் போது அவனின் யுத்தி கெடுகிறது. அவனின் புத்தி கெடும் போது அவன் எதையும் முன்பின் யோசிப்பதில்லை.\"\n\"கோபம் கொண்டவனுக்கு நாம் என்ன செய்கிறோம். இதன் விளைவு என்ன என்பதைப் பற்றி சிந்திப்பது இல்லை. மேலும் யாரோடு நமக்கு என்ன உறவு. நாம் என்ன செய்ய வேண்டும். என்ன செய்யக்கூடாது. இப்போது நாம் என்ன செய்து கொண்டு இருக்கிறோம் என்பதும் நினைவு இருப்பதில்லை.\"\n\"இவ்வாறு கோபத்தினால் அறிவை இழந்தவன் செய்யக்கூடாத செயலை உண்டாக்குவான். அவனிடம் கடுமை. கசப்பு, பழிவாங்கும் குணம், கோழைத்தன்மை. இயலாமை. மெத்தனம். மூடத்தனம் முதலிய குறைபாடுகள் இருக்கும்.''\n\"இவ்வாறு அறிவின்மையால் கோபம் கொண்டவனை அவனது உறவினர்களும் நண்பர்களும் வெறுத்து ஒதுக்கி வைத்து விடுவார்கள். அதனால் அவனது எல்லா செல்வங்களும் பெயரும். புகழும் அழிந்துவிடும். ஆகவே அவன் பல துன்பங்களை அனுபவிப்பான். இது போன்றவர்கள் இறந்த பிறகும் கூட நற்கதி அடைய மாட்டார்கள். ஆகவே நாம் நமது கோபத்தை அடக்கி ஆள வேண்டும்.''\nஅர்ஜுனன்: \"கிருஷ்ணா வெற்றி தோல்விகளைப் பற்றி கவலைப்படக் கூடாது என்று கூறுகிறார்கள். பிறகு மனதை அடக்கி ஆசைகளை ஒழிக்க வேண்டும் என்றும் கூறுகிறார்கள். அப்படியானால் நான் போர் புரிவது ஆசையின் விளைவுதானே. ஆசைகளை நான் ஒழித்து விட்ட பிறகு நான் ஏன் போர் புரிய வேண்டும்? உங்களின் பேச்சினால் எனக்கு குழப்பம் ஏற்படுகிறது. நான் எதை செய்தால் மேன்மை அடைவேன் என்பதை தெளிவாக கூறுங்கள்\"\nகிருஷ்ணர்: ''அர்ஜுனா ஆசை என்பது வேறு, கடமை என்பது வேறு கடமையை செய்யும் போது ஆசைகள் இருக்கக்கூடாது. வெற்றி அடையும் போது மகிழ்ச்சி அடையக்கூடாது. தோல்வி அடையும் போது வருத்தப்படவும் கூடாது.'\n\"நீ உனது மனதையும் ஆசைகளையும் அடக்கிக் கொண்டு போர் புரிய வேண்டும். அவ்வாறு தன்னுடைய மனதையும் ஆசைகளையும் அடக்கிக் கொண்டு போர் செய்பவன் தான் சிறந்த வீரன். குழப்பமான மனநிலையில் போர் புரிந்தால் போரினால் உண்டாகும் விளைவுகளை தாங்கும் சக்தி நமக்கு இல்லாமல் போய் விடும். ஆகவே நமது கடமையை செய்யும் போது நமது ஆசைகளை ஒழித்து மனதை நமது கட்டுப்பாட்டுக்குள் வைத்து இருக்க வேண்டும்.''",
		"அர்ஜுனன்: \"கிருஷ்ணா, இதற்கு முன்பாக தத்துவங்களை நீங்கள் யாருக்கு உங்கள் கூறியிருக்கிறீர்கள்.\"\nகிருஷ்ணர்: \"அர்ஜுனா, நான் அழிவற்ற பல தத்துவங்களை சூரியனுக்கு சொல்லியிருக்கிறேன். அதை சூரியன் தன் மகனான மனு என்பவனுக்குச் சொன்னார். மனு தன் மகனான இஷ்வாகு மன்னனுக்குச் சொன்னார்.''\n\"என்னுடைய இந்த தத்துவங்களும் அறிவுரை களும் பல தலைமுறைகளாக வருகிறது. இந்த உலகத்தில் முதன் முதலாக என்னுடைய தத்துவங்களை ஷத்திரியர்கள் தான் பெற்றனர்.\"\n\"நீ என்னுடைய பக்தனும், உற்ற நண்பனும் ஆவாய் ஆகவே இந்த பழைமையான தத்துவங்களை உனக்கு சொல்லிக் கொண்டு இருக்கிறேன். என்னுடைய இந்த தத்துவங்களையும் அறிவுரைகளையும் ரகசியமாக காப்பாற்ற வேண்டும்.\"\nஅர்ஜுனன்: \"உங்கள் தத்துவங்களையும். அறிவுரைகளையும் ஏன் ரகசியமாக காப்பாற்ற வேண்டும்?''\nகிருஷ்ணர்: \"நல்ல அறிவைப் பெற்று நல்வழியில் செல்ல வேண்டும் என்ற எண்ணம் உள்ளவர்களுக்கு மட்டும் தான் அறிவுரைகளை கூற வேண்டும்.'\n\"ஆணவத்தால் அறிவை இழந்தவர்கள் கொடிய எண்ணம் கொண்டவர்கள். கடவுளின் பெயரை சொல்லி ஏமாற்றுபவர்கள். பேராசை பிடித்தவர்கள், தத்துவம் பேசி ஏமாற்றுபவர்கள், அடிக்கடி பொய் பேசுபவர்கள் போன்றவர்களுக்கு என்னுடைய உபதேசங்களை கூறக்கூடாது.\"\n\"இது போன்ற மனிதர்கள் என்னுடைய போதனைகளை தெரிந்து கொண்டால், அவர்கள் என்னுடைய போதனைகளை கூறுவதுபோல நடித்து மற்றவர்களை ஏமாற்றுபவர்கள். என்னுடைய போதனைகளில் இருந்து உண்மையை மறைத்துவிட்டு கீதை என்ற பெயரில் தனக்கு சாதகமான வார்த்தைகளை மட்டும் கூறுவார்கள்.\"\n\"அப்போது என்னுடைய உபதேசங்களும். அறிவுரைகளும் தவறான விளைவுகளை ஏற்படுத்தும். ஆகவே மனத்தூய்மையோடு உண்மை பேசும் மனிதர்களுக்கும், திருந்தி வாழவேண்டும் என்று எப்போதும் முயற்சி செய்து கொண்டு இருப்பவர்களுக்கும் என்னுடைய போதனைகளை கூற வேண்டும்.\"\nஅர்ஜுனன் \"கிருஷ்ணா, உங்களுடைய பிறப்பு அண்மையில் நிகழ்ந்தது. சூரியனுடைய பிறப்பு வெகு காலத்திற்கு முன்பு ஏற்பட்டது. அப்போது உங்கள் தத்துவங்களை எப்படி சூரியனுக்கு கூறினீர்கள்?\"\nகிருஷ்ணர்: \"அர்ஜுனா நான் பிறப்பற்றவன். நான் அழிவற்றவன், எனக்கு பிறப்பும் கிடையாது. அழிவும் கிடையாது. ஆனால் நானும் சாதாரண மனிதனைப் போல பிறப்பவனாகவும் இறப்பவனாகவும் தோன்றுகிறேன்.''\n\"அர்ஜுனா எனக்கும் உனக்கும் பல பிறவிகள் கடந்து விட்டது. அவற்றை நீ அறிய மாட்டாய். நீயும் நானும் இப்போது தான் பிறந்து இருக்கிறோம் என்று நினைக்காதே. நான் மத்ஸ்யம், கூர்மம், வராகம், நரசிம்மம், வாமனன், முதலிய பல உருவங்களில் பிறந்து இருக்கிறேன். அப்போது எண்ணற்றவர்களுக்கு என்னுடைய போதனைகளை சொல்லி இருக்கிறேன். ஆரம்பத்தில் நான் நாராயணனாக இருந்து சூரியனுக்கு இந்த உபதேசங்களை சொல்லியிருக்கிறேன். அர்ஜுனா நான் பிறப்பதும் இல்லை. இறப்பதும் இல்லை. சாதாரண மனிதர்களுக்குத்தான் அவ்வாறு தோன்றும். நான் காலத்திற்கு ஏற்றவாறு பலவித உருவங்களில் இந்த உலகில் தோன்றுவேன்.'\nஅர்ஜுனன் \"கிருஷ்ணா காரணத்திற்காக தோன்றுகிறீர்கள்?\" எந்தெந்த நீங்கள் இந்த பூமியில் தோன்றுகிறீர்கள்?\"\nகிருஷ்ணர் : \"பொய், கபடம். திருட்டு,கொலை. மற்றும் பல அதர்ம செயல்களில் ஈடுபடுபவர்களை அழிப்பதற்கும். நல்லவர்களையும். கடவும் பக்தர்களையும், பாதுகாப்பதற்காகவும் நான் இந்த பூமியில் அவதரிக்கிறேன்.\"\n\"அர்ஜுனா எந்த பக்தர்கள் என்னை எவ்விதம் வழிபடுகிறார்களோ நானும் அதற்கேற்றவாறு அவர்களுக்கு அருள் புரிகிறேன். மனிதர்கள் என்னை பல்வேறு விதங்களில் வழிபடுகிறார்கள். நான் அப்போது அவர்களின் தேவைக்கேற்றவாறு அவர்களுக்கு அருள்புரிகிறேன். ஆனால் பக்தர்கள் விரும்பியதை நான் கொடுப்பது இல்லை. எனது பக்தர்களுக்கு நான் எதை செய்தால் நன்மை கிடைக்குமோ அதை நான் தகுந்த நேரத்தில் செய்வேன்.\"\n\"அர்ஜுனா அஷ்டாங்க யோகம் எனப்படும் எட்டு வித யோகங்களை அறிந்தவர்கள் சிறப்பு மிக்க பிரம்மத்தை அடைவார்கள்.\"\nஅஷ்டாங்க யோகம்\nஅர்ஜுனன்: \"கிருஷ்ணா நான் அஷ்டாங்க யோகம் பற்றி அறிய விரும்புகிறேன்.\"\nகிருஷ்ணர்: \"1. யமம். 2. நியமம். 3. ஆசனம், 4. பிராணாயாமம், 5. ப்ரத்யாஹாரம் 6. தாராணா 7. தியானம் 8. சமாதி ஆகிய எட்டு யோகங்களும் அஷ்டாங்க யோகம் ஆகும்.\" இதன் ஒவ்வொரு யோகத்திற்கும் பலவிதமான கட்டுப்பாடுகள் உள்ளன.\nயமம்\n\"அகிம்சை, சத்தியம், அஸ்தேயம், பிரம்மச் சாரியம், அபரிக்ரகம் ஆகிய ஐந்தும் யமம் எனப்படும்.''\n1. அகிம்சை: எந்த பிராணிக்கும் எந்த விதத்திலும், சிறிது கூட தீங்கு செய்யாமல் இருப்பது அகிம்சை எனப்படும்.\n2. சாத்தியம்: நல்ல எண்ணத்துடன் கபடம் இல்லாமல் எப்போதும், இனிய சொற்களில் உண்மையை மட்டும் பேசுவது சத்தியம் ஆகும்.\n3. அஸ்தேயம்: பிறருடைய உரிமைகளை பறிக்காமல் இருப்பது, பிறருடைய பொருள்களை திருடாமல் இருப்பது, பிறருடைய சொத்துக்களை அபகரிக்காமல் இருப்பது போன்ற நல்ல குணங்கள் அஸ்தேயம் எனப்படும்.\n4. பிரம்மச்சாரியம்: நமது உடல் மனம், சொல், செயல் போன்றவற்றால் எந்த நிலையிலும் சிற்றின்பங்களை விரும்பாமல் மனக்கட்டுப்பாட்டுடன் இருப்பது பிரம்மச்சாரியம் எனப்படும்.\n5. அபரிக்ரகம்: நமது உடல் பாதுகாப்புக்காக மட்டுமே பொருள்களை விரும்ப வேண்டும். ஆனால் நமது ஆசைகளுக்காக பொருள்களை விரும்பக்கூடாது. இதுவே அபரிக்ரகம் எனப்படும்.\nநியமம்\nஸௌசம், சந்தோஷம், தவம், ஸ்வாத்யாயம். ஈல்வரப்ரணிதானம் போன்ற ஐந்தும் நியமம் எனப்படும்.\n1.ஸௌசம்: நமது உடலையும், உள்ளத்தையும் எப்போதும் தூய்மையாக வைத்துக் கொள்வது ஸௌசம் எனப்படும்.\n2. சந்தோஷம்: சுகம், துக்கம் பிரியமுள்ளது சேருதல், பிரியமில்லாதது சேருதல் போன்ற எல்லா நேரங்களிலும் மலர்ந்து முகத்துடன் இருப்பது சந்தோஷம் ஆகும்.\n3.தவம்: விரதம் இருக்க வேண்டிய நாட்களில் விரதம் இருப்பது, பூஜைகள் செய்ய வேண்டிய நாட்களில் தவறாமல் பூஜைகள் செய்வது போன்ற செயல்கள் தவம் எனப்படும்.\n4. ஸ்வாத்யாயம்: மேன்மைக்கு வழிகாட்டக்கூடிய நூல்களை படிப்பது, பகவானின் பெயரைச் சொல்லி பாடுவது போன்ற செயல்கள் ஸ்வாத்யாயம் எனப்படும்\n5.ஈஸ்வரப்ரணிதானம்: எல்லாம் பகவான் செயல் என்று பகவானின் ஆணைகளை நிறைவேற்றுவது. அதற்காக நமது கடமைகளை செய்வது.\nஆசனம் மற்றும் பிராணாயாமம்\nஎப்படி உட்கார்ந்தால் சுகமாக இருக்குமோ அப்படியே அசைவின்றி உட்காருவது ஆசனம் எனப்படும். அப்படி அமைதியாக அமர்ந்த பிறகு மெதுவாக மூச்சை இழுத்துவிடும் பயிற்சிக்கு பிராணாயாமம் எனப்படும். முதலில் மூச்சை மெதுவாக வெளியே விட்டுவிட்டு மீண்டும் மூச்சை மெதுவாக இழுத்துவிடும் பயிற்சிக்கு பிராணாயாமம் எனப்படும். அதாவது மூச்சை மெதுவாக வெளியே விட்டு விட்டு மீண்டும் மூச்சை மெதுவாக உள்ளே இழுத்து பிறகு சற்று நேரம் மூச்சை அடக்கி மீண்டும் மெதுவாக வெளியே விடுவது பிராணாயாமம் எனப்படும்.\nகுறிப்பு: இதை முறைப்படி ஒழுங்காக செய்ய வேண்டும். தவறாக செய்தால் உடல் மனம் பாதிப்பு ஏற்படும். ஆகவே பிராணயாமம் செய்வது பற்றி நன்றாக தெரிந்தவர்களிடம் கற்றுக்கொண்டு பிராணாயாமம் செய்வது நல்லது. கீதையின் தத்துவப்படி எவ்வாறு பிராணாயாமம் செய்ய வேண்டும் என்பதை கவனிக்கவும்.\nமுதலில் எட்டுமுறை ஓம் என்று கூறும் கால நேரத்தில் மூச்சை மெதுவாக வெளியே விட வேண்டும்.\nபிறகு பதினாறு தடவை ஓம் என்று கூறும் நேரம் வரை மூச்சை இழுக்காமல் தடுத்து நிறுத்த வேண்டும். பிறகு நான்கு தடவை ஓம் என்று கூறும் நேரத்தில் மூச்சை உள்ளுக்குள் இழுக்க வேண்டும் பிறகு பதினாறு தடவை ஓம் என்று சொல்லும் நேரத்தில் மூச்சை வெளியே விட வேண்டும். இதுவே பிராணாயாமம் எனப்படும். ஒரு வினாடியில் நான்கு ஓம்காரம் சொல்லலாம் என்று கீதையில் கூறப்படுகிறது.\nகுறிப்பு: பிராணாயாமம். தியானம் எப்படி செய்ய வேண்டும் என்பதை இப்புத்தகத்தின் கடைசியில் தெளிவாக பக்கம் 95இல் கொடுக்கப்பட்டுள்ளது. அவற்றை பின்பற்றி செய்யவும்.\nஅர்ஜுனன்: \"சாதுக்கள் என்பவர் யார்?\"\nகிருஷ்ணர்: \"அகிம்சை, சத்தியம், திருடாமை. பிரம்மாச்சாரியம், முதலிய மனித தர்மங்களையும். யாகம், தவம், கற்பித்தல், மக்களை காப்பது முதலிய நல்ல செயல்களை கடைபிடிப்பவர்களையும், பிறருக்கு நன்மை செய்யும் இயல்பு கொண்டவர்களையும் தூய்மையான கடவுள் பக்தி உடையவர்களையும் சாதுக்கள் என்று அழைக்கிறோம்.''",
		"அர்ஜுனன்: ''ஞானி என்பவர் யார்?\"\nகிருஷ்ணர்: ''பரமாத்மாவைப் பற்றிய உண்மை அறிவை பெற்றவர் ஞானி ஆவார்.\nஅர்ஜுனன்: \"கர்மங்களை செய்வது என்றால் என்ன?\"\nகிருஷ்ணர்: தலைமுறைகளாக காப்பற்றப்பட்டு வரும் சடங்குகள், பூஜைகள். கடமைகளை தவறாமல் செய்வது கர்மங்கள் எனப்படும். மகன், தாய் தந்தையருக்கு சேவை செய்ய வேண்டும். மனைவி கணவனுக்கு சேவை புரிய வேண்டும் சிஷ்யன் குருவிற்கு சேவை புரிய வேண்டும்.\"\n''மேலும் நமது பெரியோர்களால் கடைப்பிடிக்கப் பட்டு வந்த சடங்குகள், விரதம், பூஜைகள் இவற்றில் குறைபாடுகள் இல்லாமல் செய்து முடிக்க வேண்டும். இதுவே கர்மங்கள் ஆகும்.\"\nஅர்ஜுனன் : \"விருப்பமான பொருள் கிடைத்தால் மகிழ்வது. விரும்பத்தகாதது கிடைத்தால் வெறுப்பது என்றால் என்ன?\"\nகிருஷ்ணன்: ''உடலுக்கும் மனதிற்கும் புத்திக்கும் புலன்களுக்கும் விருப்பமானது கிடைத்தால் அது தனக்கு வேண்டும் என்பார்கள். அ ற அடைந்தால் மகிழ்ச்சி அடைகிறான். ஆனால் ஞானிகளுக்கு எந்த ஒரு பொருளின் மீது பற்று கிடையாது. ஞானிகளின் உடல்,மனம்,புத்தி மற்றும் புலன்களுக்கு அனுகூலமான பொருள் கிடைத்தால் அதற்காக அவர்கள் மகிழ்ச்சி அடைவதில்லை. ஏனென்றால் அவர்களின் மனம், உடல் புலன்கள் இவற்றின் மீது பற்று கொள்வது இல்லை.\"\nஅர்ஜுனன்: \"மனதைஎவ்வாறு கட்டுப்படுத்துவது?\"\nகிருஷ்ணன்: மனம் நிலைத்து நிற்காமல் அலை பாய்ந்து கொண்டே இருக்கும். அது மதம் பிடித்த யானையைப் போல் பலம் பொருந்தியது. யானைக்கு திடீர் என்று மதம் பிடிப்பது போல நமது மனம் கர்வம் கொண்டு தவறான வழிகளில் சென்று விடுகிறது.\n\"நமது மனம் எதை மிகவும் விரும்புகிறதோ அதன் மீது மோகம் கொண்டு விடுகிறது. மனதை அடக்குவது என்பது காற்றை அடக்குவது போல கடினமான செயல் ஆகும்.''\n\"கடுமையான தியானங்கள் மூலம் மனதை கட்டுப் படுத்தலாம். அப்போது ஆசன முறையில் அமைதியாக அமர்ந்து கடவுளையே நினைத்து தியானம் செய்ய வேண்டும். எல்லாம் கடவுள் செயல் என்ற எண்ணம் மனதில் நிலைக்க வேண்டும்.''\nஅர்ஜுனன்: \"சன்னியாசம் என்றால் என்ன?\"\nகிருஷ்ணன்: மனிதன்\nஎல்லாவித ஆசைகளையும் முழுமையாக தியாகம் செய்வது சன்னியாசம் ஆகும். மனைவி, மக்கள், உடல், மனம், சொல் பொருள், செயல் போன்ற எல்லாவற்றிலும் உள்ள ஆசைகளை முழுமையாக துறப்பது சன்னியாசம் ஆகும். வெறுப்பு, விருப்பு இல்லாமல் தனது கர்மங்களையும், கடமைகளையும் செய்பவன் சன்னியாசிகளை விட மேன்மையானவன்.",
		"அர்ஜுனன்: \"நீங்கள் எல்லா பிராணிகளுக்கும் நல்ல நண்பனாக இருப்பதாக கூறுகிறீர்கள், உங்களை உற்ற நண்பன் என்று அறிவதால் மன அமைதி எப்படி கிடைக்கும்?\"\nகிருஷ்ணர்: \"அகில உலகிலும் எனக்கு கிடைக்காத பொருள் எதுவும் இல்லை. எதைப் பெறுவதற்காகவும் நான் யாரையும் எதிர்பார்க்கத் தேவையில்லை. என்னுடைய விருப்பம் எல்லாம் நிறைவேறிக் கொண்டே தான் இருக்கும். என் விருப்பத்திற்கு எப்போதும் எந்த தடையும் ஏற்படாது.\nநான் செய்யும் கடமைகள் எல்லாம் உலகத்தின் உயிரினங்களுக்காகவே செய்து வருகிறேன். இந்த உலக நன்மைக்காகவே நான் பூமியில் தோன்றுகிறேன். எப்போதும் என்னையே நம்பிக் கொண்டு என்னை வணங்குபவர்களை நான் கைவிடுவது இல்லை. அப்படி என்னையே நம்பும் பக்தர்களின் கஷ்டங்களை நான் தாங்கிக் கொள்வதால் அவர்களுக்கு மன அமைதி கிடைக்கிறது. எனது பக்தர்களை நான் எனது நண்பர்களாகக் கருதுகிறேன். இந்த உண்மையை புரிந்து கொள்ளாதவர்கள் இன்ப துன்பங்களின் செயல்பாடுகளால் பாதிக்கப்படுகிறார்கள். என்னைப் பற்றிய உண்மையே தெரிந்து கொண்டவனுக்கு இது போன்ற பாதிப்புகள் ஏற்படுவதில்லை. என் பக்தர்களுக்கு எது நடந்தாலும் அது எல்லாம் பகவான் செயல் என்று கருதுவதால் அவர்கள் எப்போதும் மன அமைதி உடையவர்களாக இருப்பார்கள்.\nஅர்ஜுனன்: \"மனதை ஒரு முனைப்படுத்துவது என்றால் என்ன?\"\nகிருஷ்ணர்: ''நாம் ஆசைப்படும் பொருள்களின் மீது, மனதை செலுத்தாமல், நம் மனதை பரமாத்மாவிடம் செலுத்த வேண்டும். அப்போது நம் மனம் ஒரு முனைப்படுத்தப்பட்டு தெளிவடையும்.\"\nஅர்ஜுனன்: \"யோகம் பயில்வது என்றால் என்ன?\"\nகிருஷ்ணர். \"அமைதியான முறையில் அமர்ந்து நமது உள்ளம், புலன்களை தன் கட்டுப்பாட்டில் வைத்து, எப்போதும் இடைவிடாமல் பரமாத்மாவையே சிந்திப்பது யோகப் பயிற்சி ஆகும்.\"\nஅர்ஜுனன்: \"தவம், தியானம் செய்வதற்கு ஏன் தனியாக அமர்ந்து இருக்க வேண்டும்?\"\nகிருஷ்ணன்: \"காடு, மலை, குகை போன்ற இடங்கள் தவம் செய்வதற்கு ஏற்றவை மக்கள் நடமாட்டம் உள்ள இடத்தில் நமது மன அமைதி பாதிக்கப்படும். ஆகவே தியானத்திற்கு தனிமையே சிறந்தது ஆகும் .\"\nஅர்ஜுனன்: \"தியான நிலையில் இருப்பவர்களுக்கு தடையாக இருப்பது எது?''\nகிருஷ்ணன்: \"தூக்கம், சோம்பல், தடுமாற்றம். தட்பவெப்பம் எல்லாம் இடையூறுகள் ஆகும். இதில் இருந்து மீள்வதற்கு தலை உடல், கழுத்து நிமிர்ந்து இருப்பதால் சோம்பலும் தூக்கமும் நம்மை ஆட்கொள்ள மாட்டாது. மூக்கின் நுனியில் பார்வையை நிறுத்தி இருக்க வேண்டும் வெளியில் இருந்து நமக்கு தடுமாற்றங்கள் ஏற்படாது.\"",
		"அர்ஜுனன்: \"கிருஷ்ணா உங்களின் கால அளவு என்ன?\"\nகிருஷ்ணன்: \"அர்ஜுனா பிரம்ம லோகம் உள்பட எல்லா உலகங்களும் அழிந்து உண்டாகக் கூடியது. பிரம்ம லோகம் ஒரு கால வரைக்குள் அழியக்கூடியது. ஆனால் எனக்கு அழிவு கிடையாது. நான் யுகங்களின் காலத்தை கடந்தவன்.''\nஅர்ஜுனன்: \"பிரம்மாவின் காலம் என்றால் என்ன? யுகங்கள், தேவ யுகங்கள் முதலியவற்றை நான் அறிய விரும்புகிறேன்.''\nகிருஷ்ணர்: \"அர்ஜுனன் யுகங்கள் மொத்தம் நான்கு வகைகள் ஆகும். அவை 1) ஸத்ய யுகம் 2) திரேதாயுகம் 3) துவாபரயுகம் 4. கலியுகம் ஆகும். ஒவ்வொரு யுகத்திற்கும் கால அளவு ஏற்படும்.\"\n1. மனிதர்களின் கணக்குப்படி சொல்ல வேண்டுமானால் 17,28,000 ஆண்டுகள் கொண்டது ஒரு ஸத்யயுகம் ஆகும்.\n2. 12,96,000 ஆண்டுகள் கொண்டது ஒரு திரேதாயுகம் ஆகும்.\n3. 8,64,000 ஆண்டுகள் கொண்டது ஒரு துவாபரயுகம் ஆகும்.\n4. 4,32,000 ஆண்டுகள் கொண்டது ஒரு கலியுகம் ஆகும். இப்போது நாம் வாழ்ந்து கொண்டு இருப்பது கலியுகம் ஆகும்.\nஇந்த நான்கு யுகமும் சேர்ந்து ஒரு சதுர்யுகப அல்லது ஒரு தேவயுகம் எனப்படும்.\nநமக்கு ஒரு ஆண்டு என்பது தேவர்களுக்கு ஒரு நாள் ஆகும். நமக்கு 30 ஆண்டுகள் என்பது தேவர்களுக்கு ஒரு மாதம் ஆகும். நம்முடைய 360 ஆண்டுகள் என்பது தேவர்களுக்கு ஒரு ஆண்டு காலம் ஆகும்\nஇப்போது இருக்கும் பிரம்மாவின் ஆயுள் காலத்தில் பிரம்மனின் கணக்குப்படி 50 ஆண்டுகள் முடிந்து விட்டதாக கூறப்படுகிறது. மேலும் 50 பிரம்ம ஆண்டு முடிந்தவுடன் பிரம்மா மறைந்து விடுவார்.\n\"அதன் பிறகு வேறு பிரம்மாவை பகவான் உருவாக்கிவிடுவார் என்று ஞானிகள் கூறுகின்றனர்.\"",
		"அர்ஜுனன்: \"கிருஷ்ணா தங்களை வணங்கும் பக்தர்களுக்கு.. அவர்கள் எதிர்பார்க்கும் நன்மைகள் முழுமையாக கிடைத்து விடுகிறதா?\"\nகிருஷ்ணர் : \"ஒரு குழந்தை என்ன கேட்கிறது என்பதைப் பற்றி அதன் தாய் கவலைப்படுவதில்லை. குழந்தை கேட்கும் எல்லாப் பொருள்களையும் தாய் வாங்கிக் கொடுப்பதில்லை. அந்த குழந்தைக்கு எதனால் நன்மை உண்டாகுமோ அதைத்தான் தாய் செய்கிறாள்.''\n\"அதே போல நானும் எனது பக்தர்கள் விரும்பும் எல்லாவற்றையும் செய்வதில்லை. எனது பக்தர்களுக்கு எந்த நேரத்தில் எதை செய்தால் நன்மை கிடைக்குமோ அதை நான் நிச்சயமாக செய்வேன். பக்தர்கள் விரும்பியபடி நான் செய்தால் அது அவர்களுக்கு தீமையாகவே முடியும்.\"\n\"ஆகவே என்னால் சிலருக்கு நன்மை கிடைக்காதது போல இருக்கும். சிலருக்கு உடனே நன்மை கிடைக்கும். சிலருக்கு தாமதமாகவே நன்மை கிடைக்கும் என்னை நம்பி வணங்கிவரும் பக்தர்களை நான் எப்போதும் கை விடுவது இல்லை.\"\nஅர்ஜுனன்: \"கிருஷ்ணா உங்களுடைய அமுத மொழியை கேட்கின்ற எனக்கு இன்னும் கேட்க வேண்டும் என்ற ஆசை இருக்கிறது. ஆகவே உங்களுடைய யோக சக்தியை மீண்டும் விரிவாக கூறும்படி கேட்டுக் கொள்கிறேன்.''",
		"கிருஷ்ணர்: \"அர்ஜுனா நான் தேவர்களில் இந்திரனாக இருக்கிறேன். கிரகங்களில் நான் சூரியனாக இருக்கிறன்.\"\n\"நான் எல்லா உயிரினங்களுக்கும் ஆத்மாவாக இருக்கின்றேன்.'\n\"உயிரினங்களின் ஆரம்பமும் நானே. உயிரினங்களின் வாழ்க்கையும் நானே. உயிரினங்களின் முடிவும் நானாகவே இருக்கின்றேன். வாயு தேவர்களில் தேஜஸ் ஆகவும், சந்திரனாகவும் இருக்கின்றேன்.\"\n\"பொறிப்புலன்களில் நான் மனது ஆகவும் இருக்கின்றேன்.''\n2 மலைகளுக்கெல்லாம் நான் இமயமலையாகவும் இருக்கின்றேன்.''\n\"நான் ருத்திரங்களில் பரம சிவனாகவும் இருக்கின்றேன்.\"\n\"யஷர், அரக்கர் போன்றவர்களில் நான் குபேரனாகவும் இருக்கின்றேன்.'\"\n\"எட்டு வசுக்களில் நான் அக்னியாகவும் இருக்கின்றேன்.\"\n\"நான் எல்லா உயிரினங்களின் உணர்வு ஆகவும் ஞான சக்தியாகவும் இருக்கின்றேன்.\"\n\"புரோகிதர்களில் சிறந்தவரான பிரகஸ்பதியும் நானாகவே இருக்கின்றேன்.\"\n''நான் மரங்களில் அரச மரம், தேவரிஷிகளில் நாரதன், சித்தர்களில் நான் கபில முனி, மனிதர்களுக்கு நான் அரசன். நான் ஸர்ப்பங்களில் வாஸுகி. நான் ஆயுதங்களில் வஜ்ராயுதம், பசுக்களில் நான் காமதேனு வாகவும் இருக்கிறேன். நான் நல்லவர்களுக்கு நல்லவனாகவும், வீரர்களுக்கு வீரனாகவும், வஞ்சகர்களுக்கு வஞ்சகனாகவும் இருக்கிறேன்.\"\n\"நான் நாகங்களில் ஆதிசேஷன், மழைக்கு அதிபதியான வருணபகவானும் நானே, நீர் நிலைகளில் நான் கடலாகவும் இருக்கிறேன். ஆயுதம் எடுத்து வருபவர்களில் ராமனாகவும், விலங்குகளில் சிங்கமாகவும், சர்வாதிகாரிகளில் நான் எமனாகவும் இருக்கிறேன்.\"\n\"நான் பறவைகளில் கருடனாகவும், மீன் இனங்களில் முதலையாகவும், நதிகளில் கங்கையாகவும் இருக்கிறேன்.\"\n\"நான் முனிவர்களில் வியாசராகவும், கவிஞர்களில் சுக்ராச்சாரியாகவும், பாண்டவர்களில் அர்ஜுனனாகவும் இருக்கின்றேன்.''\n'நான். மரம். செடி, கொடிகளிலும் விலங்குகளிலும் மனிதர்களிலும், பறவைகளிலும், மீன்களிலும், காற்றிலும், நெருப்பிலும், மழையிலும் முதலிய அனைத்திலும் பரவி இருக்கிறேன். என்னுடைய சக்தியினால் அனைத்து உலகையும் தாங்கி இருக்கின்றேன்.\"",
		"அர்ஜுனன்: ''பகவானே உங்களைப் பற்றி பல விவரங்களைத் தெளிவாக கூறினீர்கள். உங்களின் மகா சக்திகள் அடங்கிய உங்கள் விசுவரூபத்தை நான் காண விரும்புகின்றேன்.\"\nகிருஷ்ணர்: 'அர்ஜுனா நீ எனது சிறந்த\nபக்தனும், சிறந்த நண்பனும் ஆவாய். ஆகவே நான் எனது விசுவரூபத்தை உனக்கு காட்டுவேன்.எனது விஸ்வரூபத்தை பார்க்கும் சக்தி உனக்கு இல்லை. ஆகவே உனக்கு அந்த சக்தியை இப்போது அளிக்கிறேன்.\"\nவிளக்கம் : இவ்வாறு கூறிய கிருஷ்ணர்:\nஅர்ஜுனனுக்கு ஞான சக்தியை அளித்தார். அதன் பிறகு கிருஷ்ணர், ஈஸ்வரரூபம் என்றும் விராட்ரூபம் என்றும் கூறப்படுகின்ற தனது விசுவ ரூபத்தை அர்ஜுனனுக்கு காட்டினார். கிருஷ்ணர் தனது உருவத்தை பூமிக்கும் வானுக்குமாக பெருக்கிக் கொண்டு நின்றார். கிருஷ்ணரின் இந்த தோற்றம் மிகவும் பயங்கரமாக இருந்தது.\nபலவித முகங்களோடும் பல கண்களோடும் பல பல ஆயுதங்களுடன், தெய்வீக ஆடைகளும். மாலைகளும் அணிந்து கொண்டு பலவித வாசனைகளுடன் ஸ்ரீ கிருஷ்ணர் அர்ஜுனனுக்கு தோற்றம் அளித்தார். இதைக் கண்ட அர்ஜுனன் மிகவும் வியப்பு அடைந்து அவரை பயத்துடன் வணங்கி பேசலானான்.\nஅர்ஜுனன்: ''பகவானே ஆகாயத்தில் ஆயிரக் கணக்கான சூரியன்கள் ஒரே நேரத்தில் ஒளி வீசினால் எப்படி இருக்குமோ அது போன்ற ஒளியை உங்களிடம் காண்கின்றேன்.\"\n\"உங்கள் திருமேனியின் ஒரு பகுதியில் தேவர்கள் நடமாடுவதை பார்க்கிறேன். மற்றொரு புரத்தில் கோடிக்கணக்கான மனிதர்களையும். விலங்குகளையும், பறவைகளையும். மேலும் பலவகையான உயிரினங்களும் தனித்தனி இடங்களில் நடமாடி திரிந்து கொண்டு இருப்பதையும் பார்க்கிறேன்.''\nநீர், நெருப்பு, காற்று, ஸ்வர்க்கம், பாதாளம் முதலிய அனைத்தும் தங்களின் திருமேனியில் அடங்கி இருப்பதை பார்க்கிறேன்.\n\"எனது பகவானே இப்போது என்னுடன் போர் செய்ய தயாராக இருக்கும் துரியோதனன் முதலான திருதராஷ்டிரனின் நூறு பிள்ளைகளில் ஒருவர் கூட மீதம் இல்லாமல் உங்களில் நுழைந்து கொண்டு இருப்பதையும் பார்க்கிறேன். மேலும் இரு படைகளிலும் உள்ள ஆயிரக்கணக்கான போர் வீரர்களும் கூட்டம் கூட்டமாக உங்கள் வாயில் நுழைந்து கொண்டு இருப்பதையும் பார்க்கிறேன்.\"\n\"கௌரவ படையின் மிக முக்கியமான வீரர்களாகிய பீஷ்மர், துரோணர், கர்ணன் போன்றவர்களும் உங்கள் வாயில் நுழைந்து கொண்டு இருப்பதைப் பார்க்கிறேன் .\"\n\"சிலருடைய தலைகளும், உடல்களும், தூள் தூளாகி உங்கள் பல இடுக்குகளில் சிக்கி இருப்பதை பார்க்கிறேன். இவ்வாறு மனிதர்கள் மட்டும் அல்லாமல் மற்ற உயிரினங்களும் தங்களின் அழிவுக்காக உங்கள் வாயில் நுழைந்து கொண்டு இருப்பதை நான் காண்கின்றேன்.\"\n\"ஆறுகள் கடலை நோக்கி பாய்ந்து வருவதைப் போல இந்த மண்ணுலக வீரர்கள் தீக்கொழுந்து வீசுகின்ற உங்கள் வாயில் புகுந்து உங்களிடமே கலந்து விடுகிறார்கள்.\"\n''விட்டிற் பூச்சிகள் கொழுந்து விட்டு எரியும் நெருப்பில் தானாக வந்து விழுந்து விடும். அதே போல் பலவித உயிரினங்களும் தங்கள் அழிவிற்காக வேகமாக ஓடி வந்து உங்களுடைய வாய்களில் நுழைகிறார்கள்.''\n\"பகவானே தங்கள் உருவம் பூமிக்கும் ஆகாயத்திற்கும் மற்றும் எல்லா திசைகளிலும் பரவியுள்ளது. இந்த அற்புதமானதும், பயங்கரமானதுமான தங்கள் உருவத்தைக் கண்டு மூன்று உலகமும் பயந்து நடுங்குகின்றது. அவ்வாறே நானும் பயத்தால் நடுங்குகின்றேன். ஆகவே தங்களின் அழகான இனிய உருவத்தையே நான் காண விரும்புகின்றேன்.''\nவிளக்கம் : அர்ஜுனனின் ஆசைப்படி கிருஷ்ணர் அவனுக்கு தனது விசுவரூபத்தைக் காட்டினார். மூன்று உலகங்களும் கிருஷ்ணரின் உடலில் அடங்கியிருப்பதை அர்ஜுனன் பார்த்தான். இந்த உருவத்தை பார்க்கும் சக்தியை கிருஷ்ணர் அர்ஜுனனுக்கு அளித்தார். ஆகவே அர்ஜுனனால் மட்டும் தெளிவாக இதை பார்க்க முடிந்தது.\nஅர்ஜுனன்: \"கிருஷ்ணா உங்களுடைய இந்த பயங்கர உருவத்தில் கௌரவ படையினரும் எங்கள் படையை சேர்ந்த வீரர்களும் கூட என் கண்ணெதிரே அழிந்து போவதாகக் காட்டுகிறீர்கள். இந்த பயங்கர நிகழ்ச்சிகளை எனக்கு எதற்காகக் காட்டினீர்கள். அடுத்து நீங்கள் என்ன செய்ய போகிறீர்கள்? நான் என்ன செய்ய வேண்டும்? என்பதை கூறுங்கள்.\"\nகிருஷ்ணர்: \"அர்ஜுனா, எந்த போர் வீரர்களின் அழிவு முடிவு பெற்றதோ அவர்கள் நீ போர் புரியாமல் இருந்தாலும் அழியத்தான் போகிறார்கள். இந்த இருதரப்பு வீரர்களில் யார் அழிவார்கள்? யார் பிழைப்பார்கள் என்பதையெல்லாம் நான் ஏற்கனவே முடிவு செய்து விட்டேன். மரணம் அடையப் போகிறவர்களை யாராலும் காப்பாற்ற முடியாது. இந்த போரில் உயிர் பிழைக்கப் போகிறவர்களை யாராலும் கொல்லவும் முடியாது.''\n\"அர்ஜுனா உனது உறவினர்களும். நண்பர்களும், பெரியோர்களும் உயிரை விடத் தயாராகி விட்டார்களே என்ற காரணத்தினால் தானே நீ போர் செய்ய மறுக்கிறாய். நீ இவர்களை கொன்றாலும் கொல்லாவிட்டாலும் இவர்கள் உயிர் பிழைக்கப் போவதில்லை. இவர்களை நானே அழிப்பது என்று முடிவு செய்துவிட்டேன். இவர்களை யாராலும் காப்பாற்ற முடியாது. ஆகவே என்னுடைய கட்டளையை ஏற்று நீ போர் புரிவது தான் நல்லது.\"\n\"அர்ஜுனா, நீ உன் பகைவர்களை வென்று இந்த நாட்டையும் செல்வத்தையும் பெற்றுக் கொள். இவர்கள் முன்பே என்னால் கொல்லப்பட்டவர்கள். ஆகவே நீ எழுந்திருபோர் செய்து உன் புகழை பெற்றுக்கொள் வாயாக.'\n\"அர்ஜுனன்: பகவானே உங்களுடைய இனிதான மானுட வடிவைப் பார்த்து இப்போது நிலை பெற்ற மனம் கொண்டவனாகி விட்டேன் எனது மனம் தெளிவு பெற்றது. உங்களின் பக்தர்களைப் பற்றி நான் மேலும் தெரிந்து கொள்ள விரும்புகிறேன்.''\nகிருஷ்ணர் : \"எல்லா கடமைகளையும் என் பொருட்டு செய்கிறவன். என் மீது பக்தி பூண்டு ஆசைகளை ஒழித்தவன். தன்னலம் இல்லாமல் எல்லோரிடமும் அன்பு காட்டுபவன். எல்லா உயிரினங்களின் மீதும் அன்பு காட்டுபவன். இன்ப துன்பங்களை சமமாக கருதுபவன். ஒருவன் தெரியாமல் செய்யும் குற்றங்களை பொறுத்து அவர்களுக்கு நன்மையை தொடர்ந்து செய்பவன் போன்றவர்கள் எல்லாம் என்னுடைய பிரியமான பக்தர்கள் ஆவார்கள்.\"",
	];
